Bramboráky jsou zázrak doslova z ničeho. Stačí vám prosté struhadlo nebo robot, trocha cviku a slibujeme, že budete za hvězdu.
Velice dobré, ale na noc těžké, pozor!

Brambory oloupeme, omyjeme a osušíme. Na jemném struhadle je nastrouháme. Ihned vmícháme mouku, vejce, oloupaný a prolisovaný česnek. Těsto na bramboráky okořeníme 
pepřem, solí a majoránkou. Podle chuti můžeme do těsta přisypat i slaninu nakrájenou na kostičky. 

Těsto v malých dávkách nalijeme na pánvičku či lívanečník. Tradiční bramboráky pečeme na rozehřátém oleji po obou stranách dozlatova. Upečené bramboráky dáme na 
ubrousek, aby odsál přebytečný tuk.

Tradiční bramborák podáváme podle chuti. Dobrý je samotný nebo jako příloha k masu či masové směsi. Bramborák je skvělý studený i teplý.


